<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Maymun Çiçeği Hastalığı Nedir?</title>
</head>
<body>
<h2>Maymun Çiçeği (mpox) hastalığı nedir ne nasıl bulaşır?</h2>

<p>Daha önce maymun çiçeği olarak bilinen mpox, aynı adı taşıyan bir virüsten kaynaklanıyor.</p>

<img src="/assets/img/maymuncicegihucre.jpg" alt="maymun çiçeği hastalığının temsili hücre fotoğrafı" width="500">

<p>DSÖ'ye göre ilk olarak 1958 yılında araştırma için kullanılan maymunlarda keşfedildi.
  İnsanlarda görülen ilk vaka, 1970 yılında bugünkü Demokratik Kongo Cumhuriyeti'nde bildirildi. Virüs şu anda orta ve batı Afrika'daki ülkelerde endemik, ancak 2022'de Avrupa gibi daha önce vaka bildirmemiş ülkelerde küresel bir salgına neden olmuştu.
  Virüsün klad olarak bilinen iki alt türü bulunuyor. Orta Afrika'da endemik olan Klad I'in daha ciddi hastalıklara neden olduğu düşünülüyor. 2022 salgınına Batı Afrika'da endemik olan klad II neden olmuştur.
  Ayrıca Demokratik Kongo Cumhuriyeti'nin doğusunda ve bazı Afrika ülkelerinde klad I ile ilişkili olan ve klad Ib olarak adlandırılan yeni bir tür de endişe kaynağı. DSÖ'ye göre bu yeni tür "esas olarak cinsel yolla yayılıyor gibi görünüyor."</p>

  <h3>Kaç vaka var?</h3>
  <p>Bu hafta mpox'u sağlık açısından acil durum ilan eden Afrika Hastalık Kontrol ve Önleme Merkezi (Africa CDC), kıta genelinde şüpheli mpox vakalarının sayısının bu yıl 17.000'i geçtiğini söyledi.
Vakaların çoğu Demokratik Kongo Cumhuriyeti'nde görülmekle birlikte, kırsal bölgelerde sınırlı sayıda test yapılmakta olup, bu yıl ülkedeki şüpheli vakaların sadece yüzde 24'ünün test edildiği belirtiliyor. Bu da sayının resmi raporlarda yer alanlardan daha yüksek olabileceği anlamına geliyor.</p>

<h3>Mpox'un belirtileri nelerdir?</h3>

<p>ABD Hastalık Kontrol ve Önleme Merkezi'ne (CDC) göre, "mpox'lu kişilerde genellikle ellerde, ayaklarda, göğüste, yüzde veya ağızda veya cinsel organların yakınında yerleşebilen bir döküntü görülüyor."
  CDC, döküntünün farklı aşamalardan geçebileceğini ve sivilce veya kabarcık gibi görünebileceğini söyledi.
  Avrupalı ve ABD'li sağlık yetkililerine göre diğer semptomlar arasında ateş, baş ağrısı, titreme, fiziksel güçsüzlük, lenf nodu şişmesi, kas veya sırt ağrısı ve/veya solunum semptomları yer alabilir.
  Bu hafta başında yayınlanan bir DSÖ durum raporunda en sık bildirilen semptomun döküntü olduğu, bunu ateş ve sistemik ya da genital döküntülerin izlediği belirtildi.
  Virüs, enfekte vahşi hayvanlarla doğrudan temas yoluyla veya küresel olarak en yaygın bildirilen bulaşma şekli olan cinsel temas da dahil olmak üzere enfekte bir kişiyle yakın temas yoluyla yayılabilir.</p>

  <p><a href="Kaynak:https://tr.euronews.com/saglik/2024/08/16/maymun-cicegi-mpox-hastaligi-nedir-ve-nasil-yayilir"></a></p>

  
</body>
</html>